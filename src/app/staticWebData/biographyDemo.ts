export const hrBio = `Izv. prof. dr. sc. Dinko Vidović specijalist je ortopedije i traumatologije. Njegova je specijalnost kirurgija kuka, koljena i ramena, a ima bogato iskustvo u pružanju iznimne skrbi svojim pacijentima. Predstojnik je Klinike i voditelj Odjela za sportsku traumatologiju Klinike za traumatologiju KBC-a Sestre milosrdnice u Zagrebu. Od 2020. godine član je i stručnog tima Klinike za ortopediju Specijalne bolnice Sv. Katarina u Zagrebu. Izvanredni je profesor na Katedrama za kirurgiju Medicinskog fakulteta i Stomatološkog fakulteta Sveučilišta u Zagrebu.\n
Profesor Vidović je tijekom godina stekao bogato međunarodno iskustvo - za vrijeme stručnog usavršavanja boravio je u centrima izvrsnosti kao što su Sveučilišne bolnice u Strasbourgu, Beču i Regensburgu. Tijekom svoga rada kontinuirano se bavi kliničkim istraživanjima i često objavljuje znanstvene radove. Kao pozvani predavač redovito sudjeluje na raznim međunarodnim tečajevima ortopedije i traumatologije, kongresima i simpozijima - posebice na AO Recon tečajevima, gdje je regionalni i međunarodni predavač tepredsjedavajući u Hrvatskoj na tečaju Primarna i kompleksna totalna endoproteza kuka i koljena.\n
Predsjednik je Hrvatskog traumatološkog društva i član međunarodnih stručnih društava: AO Foundation - neprofitna organizacija posvećena unaprjeđenju skrbi za pacijente s mišićno-koštanim ozljedama i njihovim posljedicama kroz istraživanje, razvoj i edukaciju kirurga i operativnog osoblja, ESSKA - Europsko društvo za sportsku traumatologiju, kirurgiju koljena i artroskopiju te EFORT - Europska federacija nacionalnih udruga ortopedije i traumatologije.\n
Profesor Vidović godišnje obavi oko 300 operacijskih zahvata, uglavnom totalnih endoproteza koljena i kuka, kako primarnih, tako i najkompleksnijihrevizijskih zahvata. Također izvodi sve vrste artroskopskih zahvata na koljenu, uključujući i rekonstrukcije svih ligamenata. U svakodnevnom radu bavi se i liječenjem prijeloma dugih kostiju te ugradnjom endoproteza ramena. Primjenjuje i ortobiološku terapiju i transplantaciju hrskavice.`;
